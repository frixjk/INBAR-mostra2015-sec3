# Il ruolo di propulsione e stimolo culturale 

L’INBAR ha svolto negli ultimi 25 anni un indubbio ruolo di propulsore nel panorama culturale architettonico. È nata e cresciuta in un momento storico in cui la _nuova_ cultura architettonico-ecologica, che si stava diffondendo in Europa, si poneva contrapposizione ai modelli -- più consueti -- che non prendevano in considerazione i molteplici aspetti attenti alla salute, al benessere ed alla bioclimatica.

Alla radice culturale del nuovo modello -- ecologico -- di architettura si trovano molteplici figure: dagli esponenti della _Baubiologie_ tedesca, a Lotz, passando per _Olgyay_ e Mazria (entrambi tradotti in italiano solamente nel 1990), agli architetti che hanno operato in tutta Europa spinti da afflati _ambientalisti_ di diverso genere ed interesse. Per la costruzione del _telaio_ filosofico-operativo di _Bioarchitettura_ questi modelli hanno rappresentato dei meri riferimenti generali, necessari ma non sufficienti. Bioarchitettura ha assunto, fin dall'inizio, una declinazione _tutta italiana_ che l'ha caratterizzata e completata affrancandola da regole strettamente tecnicistiche o ambientaliste, spingendola verso una visione _olistica_ che analizzava e valutava più tematiche: la casa, l'ambiente (naturale e costruito), l'energia e l'uomo. Bioaorchitettura in Italia puntava dasubito al superamento del pensiero eminentemente *ecologico* -- incentrato sull'uso di materiali sani, di fonti rinnovabili, sul risparmio energetico e sul contenimento delle fonti industriali inquinanti -- ponendo l'attenzione *anche sulle *esigenze ed i limiti biologici dell'uomo*, in relazione ai fenomeni geofisici dell'ambiente e dello spazio. 

Il nuovo pensiero operativo ha radici profonde nel storia del costruire: da Vitruvio attraversa tutta la storia del _fare edile_ dell’uomo (i centri storici italiani e di tutta europa ne sono la rappresentazione tangibile) fino ad arrivare al primo momento di _crisi_ -- coincidente con l’affermazione del pensiero omologante razionalista appena precedente al secondo conflitto mondiale del XX secolo -- che culmina con la totale perdita di autocoscienza storico-linguistica che caratterizza il periodo della ricostruzione post bellica e dell’espansione irrazionale che si è diffusa fino all’inizio del nuovo millennio.

Incomincia a farsi strada la concezione di progettazione interdisciplinare in cui lavorano a stretto contatto figure professionali fino a quel momento distanti e separate: fisici, medici, geologi, ingegneri 

INBAR ha contributo alla dibattito culturale italiano attraverso differenti vie 

- la formazione di progettisti,
- le azioni concrete e capillari sul territorio,
- i mezzi di informazione (mass media).

Operativamente ciò è avvenuto a *livello centrale*, attraverso il lavoro del direttivo nazionale, e a *livello locale, grazie al lavoro delle decine di sezioni provinciali. Esempi di ciò sono:

- i corsi di formazione con livelli di approfondimento graduali e propedeutici, che hanno formato quasi 5000 professionisti
- laboratori di specializzazione a cui hanno partecipato oltre 500 studenti,
- gli oltre cento tra convegni e mostre,
- le decine di passaggi radiotelevisivi,

In aggiunta a ciò la divulgazione della cultura bioarchitettonica si è concretizzata con la consulenza e la stesura di progetti, la partecipazione a concorsi (nazionali ed internazionali) ed, infine, con la predisposizione, di concorsi di rilievo nazionale messa in atto, soprattutto, grazie al lavoro _volontario_ delle sezioni territoriali.

Il sito ufficiale dell'associazione, www.bioarchitettura.it riveste oggi un ruolo significativo ed immediato sul piano della divulgazione culturale. Rappresenta il luogo principale da cui attingere notizie sui molteplici temi di interesse e sulle variegate messe in atto settimanalmente. 


### IMMAGINI

proposte per immagini da mettere nel tabellone:

1. le copertine di qualche libro (olgyay, altri) biorachitettura di maggioli e magari la homepage del sito.
2. qualcosa di Ugo: 
	- la copertina del nuovo manuale europeo di bioarchitettura  http://www.amazon.it/Il-nuovo-manuale-europeo-Bioarchitettura/dp/B009NBI8H4	altro
	-  altro
- screenshot della home del sito 



