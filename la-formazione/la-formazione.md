## LA FORMAZIONE COME PARTE INTEGRANTE DELLA VITA DELL’ISTITUTO

Con la nascita dell’Istituto prese avvio anche il processo di divulgazione della conoscenza in campo bio-architettonico attuato attraverso la predisposizione di corsi di formazione aperti ai soci e ai non soci. Questo aspetto si rivelò particolarmente significativo alla fine del secolo scorso, anche in virtù della relativamente scarsa di disponibilità di collegamenti internet, mezzo che, ad oggi, ha assurto, invece, un importante ruolo per le diffusione capillare della conoscenza.

Agli albori dell’associazione l’importanza della formazione, in questo specifico ambito architettonico-culturale, era una conseguenza della rarefazione di corsi specialistici all’interno delle università italiane. Ciò presupponeva una significativa _sete di sapere_ da parte dei molti progettisti che non si riconoscevano nei modi di pensare ed operare consueti, imparati nelle scuole.

L’istituto rivestì, insieme a pochissime altre realtà allora operanti sul territorio nazionale, un ruolo importantissimo per la diffusione della bioarchitettura. 

Il percorso formativo, storicamente, è suddiviso in _livelli formativi_ con conseguenti differenziazioni di approfondimento:

1. _corsi base_ , corsi frontali finalizzati all’avvicinamento alle tecniche fondamentali dell’approccio alla teoria ed alle tecniche progettuali di base;
2. _corsi di perfezionamento_, che sono il livello superiore ai precedenti e costituiscono il completamento del ciclo;
3. _corsi online_, specificamente predisposti per garantire un adeguato percorso di conoscenza anche a chi non ha possibilità di accedere ai corsi frontali;
4. -laboratori progettuali_, rappresentano i luoghi in cui sperimentare ed applicare, anche a stretto contatto di _maestri_ della bioarchitettura, le nozioni affrontate nel corsi.

Tutti i livelli presuppongono un esame finale ed il conseguente rilascio dell’attestato di superamento del livello (se ottenuto).

Ferma restando la struttura dei corsi già accreditati presso il CNA, che ha rappresentato il raggiungimento di un obiettivo di riguardo per il prestigio e l'operato dell'associazione, in questo momento la *commissione formazione* sta lavorando su molteplici progetti con l'obiettivo di migliorare e aggiornare i temi e le modalità di svolgimento dell'offerta formativa proposta da INBAR.  


------------------

#### IMMAGINI - NdR

l’ideale sarebbe trovare immagini di qualche lezione in cui si scorga. oltre ai partecipanti (allievi) qualcuno dell’INBAR e/o magari il logo dell’associazione 

Altrimenti credo si possa andare di immagini sul tema della formazione scelte dal grafico e da Serenella.


